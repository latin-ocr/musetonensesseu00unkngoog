MUSAE ETONENSES.

Laudes evitas. Quin nivium parens
AEterna vasto murmure verticis
Exultat, immensosque patrum
AEtna procul memorat triumphos:
Qua vasta montis clausa sub intimo
Moles Typhoei carcere sternitur,
Pectusque coelestis columna
Hirrum operit rigidumque collum.
Hinc aestuanti gurgite bellua,
Et nube opacb litora territat
Vicina, prorumpitque flammae,
Cum gemitu liquefacta volvens
Avulsa montis viscera: scilicet
Qui regna coeli scanderet impius,
Nunc rupe procumbens acuta
Impositum dolet intus AEtnam.
Sic victa, sic mox Gallia lugeat

Ausus nefandos; sentiat insolens

⁸ Non consili vim posse egentem

AEtherias penetrare sedes ;
Noc nostra rupto moenia i'oedere

lapsura: quanquam despiceret Deos,
“ Falsoque mentiretur ore

Turribus insidiata nostris.

 

