Musis nrounusns. 261

Quae vento vix tacta cadit, campoque videtur
Paulatim annosum deposuisse caput: ¹

Et, mea dnm gelido solabar corda sub antro, .
Dux gregis orbatos concidit inter oves. 20

THYRSIS.

At neque praematurus obis, neque degener heros,
Sera at honoratum sustulit hora senem.

Ah! quoties tecum tantis male laudibus aequus
Ausus eram infandum concinuisse decus;

Mirantum pariter, pariter pia facta canentum 25
Falleret aestivum vox et arundo diem.

MELIBOEUS. ⁴

Parta rebellantis referentem insignia Scoti
Te memini nostris festa dedisse focis:

Victa per incisas se pandit America quercus,
Crescit et arboreis Myndia palma notis: 30

Fudit opes pleno te principe Copia cornu,
Principe te proprios vertit arator agros.

Nec cultis lolium infelix dominatur in arvis,
Nec steriles segeti nectit avena moras.

Lurida nuuc taxus, nunc funereae cyparissi, 35
Atra triumphantes polluit umbra comas.

 

